"Хвърчащи листчета", така адвокатите на по делото срещу Гриша Ганчев и още девет души определиха доказателствата, събрани от Прокуратурата. Защитниците посочиха, че документите от претърсвания и изземвания не са надлежно подредени в папки и класьори, нито пък отделно номерирани. Прокуратурата призна за липсата на номерация, а адвокатите поискаха това да бъде поправено.

Гриша Ганчев и още девет души, сред които и синът му Данаил, са подсъдими за организиране на престъпна група за укриване на ДДС в размер на над 700 хиляди лева. Ганчев има и обвинение за закана за убийство към бившия шеф на НАП Красимир Стефанов. На предишното заседание обаче Стефанов отрече да е получавал такава заплаха.