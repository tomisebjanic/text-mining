Стипе Месиќ во помош на кампањата која што хрватски кандидат за пратеник ја прави во Македонија

Поранешниот хрватски претседател Стипе Месиќ деновиве престојува во Тетовскои Гостиварско и помага во кампњата на Идрис Сулејмани кој е родум одтетовскиот регион, а сега како хрватски државјанин се кандидара за пратеник на малцинската листа на тамошните избори на 8 ноември
Месиќ и Сулејмани имаа прием кај тетовската градоначалничка Теута Арифи, како и повеќе средби со граѓани.

- Штом јас го подржувам Идрис Сулејмани има големи шанси да победи на малцинската листа со кандидати за пратеници, уверено истакна Месиќ. Тој смета дека генерално на изборите во Хрватска, власта ќе ја имаат оние партии кои се подготвени за коалицирање.

- Месиќ е наш голем пријател, а исто така имаме многу теми на разговор со оглед на евро­интегративниот процес, а денес се запознавме со новата амбасадорка на Хрватска во Македонија, истакна Теута Арифи.

Месиќ потоа на Државниот универзитет во Тетово ја промовираше својата книга „Како ја распаднав Југославија“. Поранешниот хрватски претседател Стипе Месиќ, утре 3 ноември вторник во општина Гостивар ќе добие и признание за почесен граѓанин на градот, одлука која Советот на општината ја донесе на 29 октомври.

Инаку Месиќ во април 2012 година беше прогласен за почесен граѓанин на Тетово.