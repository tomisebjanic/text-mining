"У санитарним чворовима и болесничким собама није обезбеђена топла вода, не функционише систем унутрашње контроле, задржавање појединих пацијената је необјашњиво дуго, не постоји упутство за употребу антибиотика, режим посета болесницима је регулисан и без контроле, начин изолације и мере које се спроводе, у односу на прописане заваничним Упутством, апсолутно су неадекватне", наводи се у извештају.

Они су, "на основу затеченог стања" предложили "да се обустави пријем нових пацијената на Одељење ортопедије, а уколико постоји могућност, инфициране пацијенте пребацити на Инфективно одељење или их лечити док се клице не елиминишу на одељењу ортопедије.

У предложеним мерама предвиђено је да пацијенти који могу наставе лечење у кућним условима, а обезбедити одређен број болесничких соба на хируршком оделењу за пријем хитних случајева и премештај пацијената који не могу да наставе лечење у кућним условима.

Мерама је прописано да се после пражњења одељења изврши чишћење и дезинфекција просторија, прибора и опреме, настави са дневниом праћјењем ситуације и после провере резултата са нормалним радом.

Судећи по тренутној ситуацији, упозорење епидемиолога ЗЈЗ, је озбиљно схваћено и ширење клостридије је изгледа заустављено.

"То показују резултати анализа узетих брисева који су негативни на патогене бактерије", рекао је директор Завода за јавно здравље у Ћуприји Горан Радовановић.

Од 46 узетих брисева до сада на Одељењу ортопедије нису изловане патогене бактерије, док су анализе на анеоробне бактерије још увек у раду, објаснио је Радовановић и додао да су у раду и пет брисева на стерилни материјал и прибор и они се обрађују десет дана.

Резултати воде за хемодијализу у понедељак

Радовановић је рекао да ће коначни резултати о исправности воде за хемодијализу бубрега, Центра за хемодијализу у Ћуприји бити познати у понедељак.
"Узети су дупли узорци воде један је послат у Градски завод у Београд, други се ради у Ћуприји, и коначни резулати ће бити познати у понедељак", рекао је Радовановић новинарима.
Објаснио је да је вода из водовода у Ћуприји исправна за пиће "по свим параметрима", али су у води за хемодијализу "изоловане анеоробне мезофилне бактерије, које нису патогене, међутим, у броју у коме су изловане наши прописи и парвилници их не дозвољавају".
Центар за хемодијализу је затворен 28. октобра решењем ЗЗЈ здравље а 144 болесника са подручја Поморавља, Ресаве и Левча, која су се овде дијализирали, превозе се у Центре за хемодијелизу у Свилајнцу, Крушевцу и Пожаревцу и "они се нормално дијализирају".