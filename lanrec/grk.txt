Σχολιάζοντας το αποτέλεσμα της άσκησης, τραπεζικοί κύκλοι σημείωσαν πως ο όμιλος της Τράπεζας Πειραιώς ήταν από την αρχή της κρίσης πρωταγωνιστής, στη μεγάλη αναδιάρθρωση και την συγκέντρωση του εγχώριου τραπεζικού συστήματος.

«Η Τράπεζα Πειραιώς δεν κλείστηκε στον εαυτό της σηκώνοντας τείχη, συνέχισε να στηρίζει καινοτομίες και κρίσιμους για την προοπτική της ελληνικής οικονομίας κλάδους (ξενοδοχεία, ακτοπλοΐα, ενέργεια, τεχνολογία) και προχώρησε στην απόκτηση άλλων τραπεζών που δεν ήθελαν ή δεν μπορούσαν να συνεχίζουν μέσα στην πορεία της ελληνικής οικονομίας υπό συνθήκες μεγάλης κρίσης» πρόσθεσαν σχετικά.

Σύμφωνα με τους ίδιους κύκλους, η Πειραιώς είναι η τράπεζα που για όλη την περίοδο της κρίσης συνέχισε να στηρίζει τις μικρές και μεσαίες επιχειρήσεις, οι οποίες απασχολούν και το μεγαλύτερο μέρος των εργαζομένων (περίπου ενάμισι εκατομ. εργαζόμενους).

«Η μεθοδολογία των φετινών stress tests στην Ελλάδα, θεώρησε (αδικαιολόγητα) υψηλού κινδύνου τα δάνεια προς τις μικρές και μεσαίες επιχειρήσεις. Αυτό είχε ως αποτέλεσμα να προκύψουν με τη μεθοδολογία αυτή περισσότερα νέα κεφάλαια προς άντληση, με δεδομένο ότι η Τράπεζα Πειραιώς διαθέτει με διαφορά πολύ μεγαλύτερο χαρτοφυλάκιο δανείων προς μικρές και μεσαίες επιχειρήσεις ( περίπου 40% μερίδιο αγοράς)» σημειώνουν οι ίδιες πηγές.
Και προσθέτουν πως «χαρακτηριστικό στοιχείο για τη μεθοδολογία των φετινών stress tests είναι ότι, τα ενέχυρα που έχουν δοθεί στις τράπεζες από τις μικρές και μεσαίες επιχειρήσεις για τα δάνειά τους, «κουρεύτηκαν» τόσο δραματικά που οι αξίες των ενεχύρων φέτος αποτιμήθηκαν στο 12-15% των αντίστοιχων αξιών του 2008-2009».

Εξάλλου, υποστηρίζουν πως η Τράπεζα Πειραιώς είναι η μεγαλύτερη τράπεζα στην Ελλάδα, συνεπώς έχει σαφώς μεγαλύτερο χαρτοφυλάκιο δανείων έναντι των  άλλων τραπεζών, ξεπερνώντας από μόνη της το 30% της εγχώριας αγοράς.

Αναλογικώς λοιπόν, αναφέρουν οι ίδιες πηγές, προκύπτουν και μεγαλύτερες νέες κεφαλαιακές ανάγκες, μετά από τα stress tests. Άλλωστε, τονίζουν πως ανταποκρινόμενη στις ανάγκες αναδιάρθρωσης της οικονομίας που γέννησε η κρίση, τα τελευταία 3 χρόνια η Πειραιώς απορρόφησε άλλες 6 τράπεζες, με διαφορετικά χαρτοφυλάκια δανείων και πιστωτικών κριτηρίων και διαφορετική έως τότε διοικητική στρατηγική.

Τέλος, αναφέρουν ότι η Τράπεζα Πειραιώς, πριν από 2 χρόνια, αποπλήρωσε προς το ελληνικό Δημόσιο τις προνομιούχες μετοχές που είχε λάβει ως κεφαλαιακή ενίσχυση το 2008, με το ξέσπασμα της κρίσης, στο πλαίσιο της κυβερνητικής στήριξης προς όλες τις τράπεζες.

Τα κεφάλαια αυτά δεν έχουν επιστραφεί στο Δημόσιο από όλες τις τράπεζες. Η Τράπεζα Πειραιώς τα επέστρεψε αποπληρώνοντας εγκαίρως την υποχρέωσή της, ύψους €750εκατ. Εάν δεν είχαν επιστραφεί, οι κεφαλαιακές ανάγκες θα ήταν σήμερα μικρότερες κατά €750εκατ, αλλά η συμμετοχή του Δημοσίου στα κεφάλαιά της μεγαλύτερη.

Ανακοίνωση Alpha Bank

Η Alpha Bank  σε ανακοίνωσή της υπογραμμίζει μετακύ άλλων ότι η χαμηλότερη τιμή του Δείκτη Κεφαλαίων Κοινών Μετοχών της Κατηγορίας 1 (CET1) μετά τον Έλεγχο της Ποιότητας των Στοιχείων του Ενεργητικού σημειώνεται την 31.12.2015 υπό το βασικό σενάριο και την 31.12.2017 υπό το δυσμενές σενάριο αντιστοίχως.

Ο Δείκτης Κεφαλαίων Κοινών Μετοχών της Κατηγορίας 1 (CET1) την 30.6.2015, προσαρμοσμένος κατά 305 μονάδες βάσεως ή 1.746 εκατ. ευρώ βάσει του αποτελέσματος του Ελέγχου της Ποιότητας των Στοιχείων του Ενεργητικού, διαμορφώνεται σε 9,64% και υπερβαίνει το ελάχιστο όριο υπό το βασικό σενάριο.

Υπό το βασικό σενάριο διαμορφώνεται σε 8,98%, προσαρμοσμένος κατά 66 μονάδες βάσεως συνολικά και οι κεφαλαιακές ανάγκες ανέρχονται σε μόλις 263 εκατ. ευρώ.

Υπό το δυσμενές σενάριο, οι κεφαλαιακές ανάγκες ανέρχονται σε 2.743 εκατ. ευρώ και οφείλονται εν μέρει στο υψηλότερο ελάχιστο όριο του 8,0% εν συγκρίσει με το 5,5% της Συνολικής Αξιολογήσεως 2014 της ΕΚΤ, καθώς και στις αυστηρότερες προσαρμογές στο πλαίσιο του Ελέγχου της Ποιότητας των Στοιχείων του Ενεργητικού και της Ασκήσεως Προσομοιώσεως Ακραίων Καταστάσεων.

Σύμφωνα με την ίδια ανακοίνωση, η Alpha Bank κατέγραψε σημαντική επίδοση στη Συνολική Αξιολόγηση 2015 που διεξήχθη από την Ευρωπαϊκή Κεντρική Τράπεζα, παρά τα υψηλά ελάχιστα όρια στους Δείκτες Κεφαλαίων Κοινών Μετοχών της Κατηγορίας 1 (CET1) και την αποπληρωμή προνομιούχων μετοχών 940 εκατ. ευρώ στο Δημόσιο το 2014, η οποία ενίσχυσε περαιτέρω την ποιότητα των κεφαλαίων.

Τέλος επισημαίνεται πως το αποτέλεσμα του Ελέγχου της Ποιότητας των Στοιχείων του Ενεργητικού ανήλθε σε  1.746 εκατ. ευρώ και οφείλεται πρωτίστως σε Προβλέψεις από τη Συλλογική Αξιολόγηση Δανείων και δευτερευόντως στον Έλεγχο των Φακέλων Πιστοδοτήσεων, τα οποία αναλογούν σε 52% και 30% αντιστοίχως επί του συνολικού αποτελέσματος.

Eurobank: Μέγιστη συμμετοχή ιδιωτών

Πηγές από τη Eurobank αναφέρουν από την πλευρά τους πως η έκβαση της Συνολικής Αξιολόγησης της ΕΚΤ για τη Eurobank, την ανέδειξε ως την ανθεκτικότερη ελληνική τράπεζα με τις χαμηλότερες συνολικές κεφαλαιακές ανάγκες.
Μετά από λεπτομερή εξέταση των δανειακών χαρτοφυλακίων και των οικονομικών στοιχείων, το AQR (Asset Quality Review) ανέδειξε τη σχετική ποιότητα του δανειακού χαρτοφυλακίου της Eurobank.

Όπως εξηγούν οι ίδιοι κύκλοι, με βάση τις ανάγκες που προσδιόρισαν το AQR και τα stress test, η Eurobank εμφάνισε πολύ χαμηλές πρόσθετες κεφαλαιακές ανάγκες (€339 εκ. ευρώ) στο βασικό σενάριο (με βάση το όριο CET1 στο 9,5%) και τις χαμηλότερες συνολικές (€2,1 δις) μεταξύ των τεσσάρων συστημικών τραπεζών στο δυσμενές σενάριο (με βάση το όριο CET1 8%).

«Με την εντυπωσιακή της επίδοση στα stress test του 2015, η Eurobank κατάφερε μια πλήρη αντιστροφή της εικόνας και της θέσης της (συγκριτικά με τις ασκήσεις του 2013 και 2014) ως η Τράπεζα με ελάχιστο κεφαλαιακό έλλειμμα στο βασικό σενάριο της άσκησης και με τις μικρότερες κεφαλαιακές ανάγκες στο δυσμενές σενάριο» σημειώνουν χαρακτηριστικά.

Οι ίδιος κύκλοι υποστηρίζουν ότι «το αποτέλεσμα του βασικού σεναρίου των stress test, όπου η Eurobank παρουσιάζει πολύ μικρές κεφαλαιακές ανάγκες, επιβεβαιώνει ότι η Τράπεζα παρέμεινε ανθεκτική κεφαλαιακά παρά το σοκ που υπέστη η  ελληνική οικονομία και τις απρόβλεπτες αρνητικές επιπτώσεις από την επιβολή των capital controls το καλοκαίρι».

Αναφορικά με τις αυξήσεις κεφαλαίου, σημειώνουν ότι η Eurobank θα επιδιώξει τη μέγιστη συμμετοχή και την προσέλκυση ιδιωτικών κεφαλαίων υψηλής ποιότητας, απευθυνόμενη στους υφιστάμενους καθώς και σε νέους ιδιώτες μετόχους με στόχο την πλήρη κεφαλαιακή της θωράκιση.

«Η προσπάθεια αυτή ξεκινάει με αφετηρία τη διαχείριση των στοιχείων Παθητικού της (LME) ύψους 877 εκ ευρώ, ποσό το οποίο από μόνο του υπερκαλύπτει τις κεφαλαιακές ανάγκες του βασικού σεναρίου» αναφέρουν οι ίδιες πηγές.

Και καταλήγουν υπογραμμίζοντας ότι με την ολοκλήρωση της ανακεφαλαιοποίησης, η Τράπεζα θα είναι σε θέση απερίσπαστα να προχωρήσει στη χρηματοδότηση της ελληνικής οικονομίας και στην αντιμετώπιση του προβλήματος των μη εξυπηρετούμενων δανείων.

«Ο συνδυασμός επαρκούς κεφαλαιακής βάσης -ανθεκτικής και σε ακραίες συνθήκες, όπως πιστοποίησε η ΕΚΤ- ποιότητας δανειακού χαρτοφυλακίου και ομαλοποίησης των συνθηκών που θα επιτρέψουν την σταδιακή επιστροφή των καταθέσεων στο τραπεζικό σύστημα, ενισχύει την ικανότητα της Eurobank να στηρίξει τους πελάτες της και να ανταποκριθεί στις μεγαλύτερες προκλήσεις» τονίζουν χαρακτηριστικά.

Δήλωση Φωκίωνα Καραβία

Σε γραπτή του δήλωση ο διευθύνων σύμβουλος της Eurobank Φ. Καραβίας τόνισε πως «η αξιολόγηση των ελληνικών τραπεζών από τον SSM/ΕΚΤ ανέδειξε την Eurobank ως εκείνη με τις μικρότερες και απολύτως διαχειρίσιμες κεφαλαιακές ανάγκες στο δυσμενές σενάριο των stress tests».

Σύμφωνα με τον ίδιο, «από αυτήν τη θετική αφετηρία ξεκινάμε την προσπάθεια για την πλήρη κεφαλαιακή θωράκιση της Τράπεζας, με την υποστήριξη υφιστάμενων μετόχων μας αλλά και με την προσέλκυση και άλλων υψηλής ποιότητας ιδιωτικών επενδυτικών κεφαλαίων. Είμαστε πεπεισμένοι ότι, παρά τις αβεβαιότητες, η προσπάθεια αυτή θα στεφθεί με απόλυτη επιτυχία».

Ο κ. Καραβίας τόνισε ότι «η εντυπωσιακή βελτίωση της σχετικής θέσης της Τράπεζας έναντι των προηγούμενων αντίστοιχων stress tests του 2013 και του 2014 επιβεβαιώνει την ορθότητα του ευρύτερου στρατηγικού σχεδιασμού που εφαρμόζουμε με συνέπεια στην Ελλάδα και στις διεθνείς μας δραστηριότητες για τη διαχείριση της κρίσης της ελληνικής οικονομίας».

Και πρόσθεσε πως «το αποτέλεσμα πιστώνεται στους εργαζομένους και τα στελέχη της Eurobank, στους πελάτες και τους μετόχους μας, που στήριξαν την Τράπεζα και πίστεψαν στις προοπτικές της ακόμη και όταν η συγκυρία δεν ήταν θετική».

Ο κ. Καραβίας κατέληξε σημειώνοντας πως «με την ολοκλήρωση της ανακεφαλαιοποίησης, θα δημιουργηθούν οι κατάλληλες συνθήκες, ώστε το τραπεζικό σύστημα να μπορεί πλέον να προχωρήσει απερίσπαστο στη χρηματοδότηση νοικοκυριών, επιχειρήσεων και της οικονομίας. Στόχος μας είναι να καταστήσουμε την Eurobank την αποτελεσματική, καινοτόμο και πελατοκεντρική ιδιωτική ελληνική τράπεζα που θα πρωταγωνιστήσει στην επιστροφή της ελληνικής οικονομίας στην ανάπτυξη, βασισμένη στις σχέσεις εμπιστοσύνης με τους πελάτες μας και τους εργαζόμενους».
Μετά από λεπτομερή εξέταση των δανειακών χαρτοφυλακίων και των οικονομικών στοιχείων, το AQR (Asset Quality Review) ανέδειξε τη σχετική ποιότητα του δανειακού χαρτοφυλακίου της Eurobank.

Όπως εξηγούν οι ίδιοι κύκλοι, με βάση τις ανάγκες που προσδιόρισαν το AQR και τα stress test, η Eurobank εμφάνισε πολύ χαμηλές πρόσθετες κεφαλαιακές ανάγκες (€339 εκ. ευρώ) στο βασικό σενάριο (με βάση το όριο CET1 στο 9,5%) και τις χαμηλότερες συνολικές (€2,1 δις) μεταξύ των τεσσάρων συστημικών τραπεζών στο δυσμενές σενάριο (με βάση το όριο CET1 8%).

«Με την εντυπωσιακή της επίδοση στα stress test του 2015, η Eurobank κατάφερε μια πλήρη αντιστροφή της εικόνας και της θέσης της (συγκριτικά με τις ασκήσεις του 2013 και 2014) ως η Τράπεζα με ελάχιστο κεφαλαιακό έλλειμμα στο βασικό σενάριο της άσκησης και με τις μικρότερες κεφαλαιακές ανάγκες στο δυσμενές σενάριο» σημειώνουν χαρακτηριστικά.

Οι ίδιος κύκλοι υποστηρίζουν ότι «το αποτέλεσμα του βασικού σεναρίου των stress test, όπου η Eurobank παρουσιάζει πολύ μικρές κεφαλαιακές ανάγκες, επιβεβαιώνει ότι η Τράπεζα παρέμεινε ανθεκτική κεφαλαιακά παρά το σοκ που υπέστη η  ελληνική οικονομία και τις απρόβλεπτες αρνητικές επιπτώσεις από την επιβολή των capital controls το καλοκαίρι».

Αναφορικά με τις αυξήσεις κεφαλαίου, σημειώνουν ότι η Eurobank θα επιδιώξει τη μέγιστη συμμετοχή και την προσέλκυση ιδιωτικών κεφαλαίων υψηλής ποιότητας, απευθυνόμενη στους υφιστάμενους καθώς και σε νέους ιδιώτες μετόχους με στόχο την πλήρη κεφαλαιακή της θωράκιση.

«Η προσπάθεια αυτή ξεκινάει με αφετηρία τη διαχείριση των στοιχείων Παθητικού της (LME) ύψους 877 εκ ευρώ, ποσό το οποίο από μόνο του υπερκαλύπτει τις κεφαλαιακές ανάγκες του βασικού σεναρίου» αναφέρουν οι ίδιες πηγές.

Και καταλήγουν υπογραμμίζοντας ότι με την ολοκλήρωση της ανακεφαλαιοποίησης, η Τράπεζα θα είναι σε θέση απερίσπαστα να προχωρήσει στη χρηματοδότηση της ελληνικής οικονομίας και στην αντιμετώπιση του προβλήματος των μη εξυπηρετούμενων δανείων.

«Ο συνδυασμός επαρκούς κεφαλαιακής βάσης -ανθεκτικής και σε ακραίες συνθήκες, όπως πιστοποίησε η ΕΚΤ- ποιότητας δανειακού χαρτοφυλακίου και ομαλοποίησης των συνθηκών που θα επιτρέψουν την σταδιακή επιστροφή των καταθέσεων στο τραπεζικό σύστημα, ενισχύει την ικανότητα της Eurobank να στηρίξει τους πελάτες της και να ανταποκριθεί στις μεγαλύτερες προκλήσεις» τονίζουν χαρακτηριστικά.

Δήλωση Φωκίωνα Καραβία

Σε γραπτή του δήλωση ο διευθύνων σύμβουλος της Eurobank Φ. Καραβίας τόνισε πως «η αξιολόγηση των ελληνικών τραπεζών από τον SSM/ΕΚΤ ανέδειξε την Eurobank ως εκείνη με τις μικρότερες και απολύτως διαχειρίσιμες κεφαλαιακές ανάγκες στο δυσμενές σενάριο των stress tests».

Σύμφωνα με τον ίδιο, «από αυτήν τη θετική αφετηρία ξεκινάμε την προσπάθεια για την πλήρη κεφαλαιακή θωράκιση της Τράπεζας, με την υποστήριξη υφιστάμενων μετόχων μας αλλά και με την προσέλκυση και άλλων υψηλής ποιότητας ιδιωτικών επενδυτικών κεφαλαίων. Είμαστε πεπεισμένοι ότι, παρά τις αβεβαιότητες, η προσπάθεια αυτή θα στεφθεί με απόλυτη επιτυχία».

Ο κ. Καραβίας τόνισε ότι «η εντυπωσιακή βελτίωση της σχετικής θέσης της Τράπεζας έναντι των προηγούμενων αντίστοιχων stress tests του 2013 και του 2014 επιβεβαιώνει την ορθότητα του ευρύτερου στρατηγικού σχεδιασμού που εφαρμόζουμε με συνέπεια στην Ελλάδα και στις διεθνείς μας δραστηριότητες για τη διαχείριση της κρίσης της ελληνικής οικονομίας».

Και πρόσθεσε πως «το αποτέλεσμα πιστώνεται στους εργαζομένους και τα στελέχη της Eurobank, στους πελάτες και τους μετόχους μας, που στήριξαν την Τράπεζα και πίστεψαν στις προοπτικές της ακόμη και όταν η συγκυρία δεν ήταν θετική».

Ο κ. Καραβίας κατέληξε σημειώνοντας πως «με την ολοκλήρωση της ανακεφαλαιοποίησης, θα δημιουργηθούν οι κατάλληλες συνθήκες, ώστε το τραπεζικό σύστημα να μπορεί πλέον να προχωρήσει απερίσπαστο στη χρηματοδότηση νοικοκυριών, επιχειρήσεων και της οικονομίας. Στόχος μας είναι να καταστήσουμε την Eurobank την αποτελεσματική, καινοτόμο και πελατοκεντρική ιδιωτική ελληνική τράπεζα που θα πρωταγωνιστήσει στην επιστροφή της ελληνικής οικονομίας στην ανάπτυξη, βασισμένη στις σχέσεις εμπιστοσύνης με τους πελάτες μας και τους εργαζόμενους».
